<!DOCTYPE html>
<html>
	<head>
		<title>Hektika</title>
		<meta charset="utf-8">
		<meta name="viewport" content="width=device-width, height=device-height, initial-scale=1.0, user-scalable=no">
		<link href="style.css" rel="stylesheet" type="text/css"/>
	</head>
	 
	<body>
		<div id="main">
			<div class="header"><h2>Hektika</h2></div>
			
			<p>Egy minden előrejelzés nélkül, spontán lángra kapott babakocsik következtében katasztrófasújtott övezetté vált város valamelyik piszkos kocsmájában találkozott két lecsúszott forma. Mindketten rezignáltan iszogatták az italukat miközben az utcákon tébolyult zűrzavar és kakofónia tombolt.</p>
			
			<p>– A dolgok általános természetében fedezhető fel minden megismerhető esszenciája – szólt így az egyik. – Fel kell tehát tenni az alapvető kérdést, hogy miről mit vélünk vagy sejtünk és hová tart a vizsgálatunk tárgya, miből következtethető az eredete. Például: egy amorf massza állapotú szellemi létezés szingularitásába zuhanva egyszerre válhatnak adekvát kérdésekké korábban össze nem egyeztethető felvetések és olyan konklúziók bontakozhatnak ki látszólag a semmiből, amikre előtte álmunkban se mertünk volna gondolni mortális, emberi kereteink között.</p>
			
			<p>Odakint a helyi állatkertből elszabadult majmok vadul összekenték ürülékükkel – többek között – az épületek falát, számos reklámtáblát és a kétségbeesetten menekülni próbáló járókelőket, ezalatt pedig az aluljárók hajléktalan közössége önfeledt világvégi dáridóba kezdett és ritmikusan összehangolt céltudatossággal felborogatták a szemeteskonténereket vagy bármi mást, ami véletlenszerűen megtetszett nekik. Néhány busz sofőr nélkül – de utasokkal – száguldozott egymással versengve az egyik pillanatról a másikra kaotikus romhalmazzá váló utcákon, kíméletlenül átgázoltak mindenkin és mindenen, dühösen rádudáltak a közlekedési lámpákra, majd izgatottan behajtottak az üzletek kirakatába, összetörték az árupolcokat és a felszolgálópultokat, aztán amikor ezekkel már végeztek, csatlakoztak a hajléktalanok mulatságához. Az utasteret ezalatt riadtan összeokádták a bennragadt emberek, akik közül néhányan sikeresen menekülőutat törtek az ablakokon keresztül – szándékosan vagy anélkül – és hektikus állapotban próbálták kivetni magukat a járművekből több, kevesebb sikerrel (a kocsma előtt pedig a járdára borult egy szippantós kocsi és a felhasadt tartályból az aszfaltra ömlő szennyvízben néhány eszét vesztett őrült az állatkerti majmok társaságában vihogva fürdőzni kezdett).</p>
			
			<p>Valahol a távolban fülsüketítő dübörgés kíséretében felrobbant egy benzinkút és konfettiként szóródtak szét romjai a levegőben véres emberi cafatokkal és néhány szomorú autóronccsal karöltve, hogy aztán agyoncsapjanak párat az utcára zúdult piszokban gyanútlanul hempergő – idő közben baráti ismeretséget és világnézeti egyetértést is megkötő – emberek és majmok kompániájából. A váratlan és tragikus fordulat következtében a csapat hátramaradt tagjai felháborodásukban harci festést kentek fel magukra a járdán tocsogó szennyvízből, majd berzerker módjára vetették rá magukat bármire, ami mozdulni látszott a környezetükben. Többek között műanyag szemeteskukákkal őrjöngve agyonvertek egy szolgálatában különösen kitartó rendőrtisztet és válogatás nélkül, eszeveszetten megerőszakolták a szemközti épületbe motorcsónakkal csapódó apácák túlélőit.</p>
			
			<p>– Már csak hetek kérdése volt, hogy végre kitaláljam a nyertes lottószám- kombinációt! – kiabálta az utcán egy férfi kétségbeesetten, miközben egymással vetélkedve egyszerre két majom hajigálta halálra konzervdobozokkal. Nem sokkal messzebb lángoló babakocsikból gyermeküket zokogva menteni próbáló anyák végső elkeseredésükben egy leginkább polip és harkály groteszk fúziójára emlékeztető különös szörnyetegekké vedlették magukat, hogy váratlanul megvilágosodjanak az infernói díszletben zajló zűrzavaros eseményekről.
			csapódó apácák túlélőit.</p>
			
			<p>– Hát erre próbáltak meg figyelmeztetni a beszélő mellszobrok a parkban! – kapott a fejéhez egy összezavarodott taxisofőr miközben a lerészegedett hajléktalanokból és dühös buszokból álló csőcselék felborította a kocsiját. Több más késői felismerés is érte őt abban a pillanatban, sőt talán még az élet jelentőségéről is eszébe jutott néhány használhatóbb gondolat, azonban ez már végül nem számított, amikor az autó összeroskadó romjai között szilánkosra törtek a csontjai és egy hátborzongató fröccsenéssel kilapult a teste.
			csapódó apácák túlélőit.</p>
			
			<p>– Az exponenciálisan gyorsuló sebességgel egymást követő tudományos felfedezések mintázatát kutatva bukkantam rá arra a gondolatra, amit most hallani fogsz – folytatta így a kocsmában ülő fickó a pohara mögül a másiknak. – Számos intergalaktikus érdek vezérelte esemény vezetett minket most ebbe a földrajzi és időbéli pillanatba, fontos tehát, hogy megértsd minek, miért és hogyan is van itt tulajdonképpen jelentősége. Prominens nagyhatalmak vezető tanácsadóinak asszisztensei foglalkoztak személyesen ezzel az üggyel hosszú évekig, hogy a legapróbb részletekig előkészítsék a kedvező feltételeket erre az alkalomra. Nem feltétlenül azért mondtam ezt most el, hogy esetleg feszélyezzen a helyzet jelentősége – csupán a lehető legbiztosabb akartam benne lenni, hogy... Ebben a pillanatban azonban egy elszabadult, hangosan szirénázó tűzoltókocsi belerohant a kocsma oldalába és halálra gázolta a két férfit...</p>
			
			<p id="footnote">2018, augusztus</p>
			
			<div class="header"><a href="index.html">vissza</a></div>
		</div>
		
	</body>
</html>
