<!DOCTYPE html>
<html>
	<head>
		<title>A bomló tetem utolsó gondolatai</title>
		<meta charset="utf-8">
		<meta name="viewport" content="width=device-width, height=device-height, initial-scale=1.0, user-scalable=no">
		<link href="style.css" rel="stylesheet" type="text/css"/>
	</head>
	 
	<body>
		<div class="chapter">
			<div class="header"><h2>A bomló tetem utolsó gondolatai</h2></div>
			
			<p>Érdekes, egy ideje már érzem magam körül a rothadás émelyítő bűzét. Mintha dögbogár és férgek raja tépné a húsom, falná a testem - talán holt is vagyok, csupán a felismerést hagytam el magamtól. A bomló tetem tovább tesz, vesz, gyermeki csodálattal szemlélődik, szerelembe esik, esetleg meg is nősül. Éjszakánként, mikor remélt álomra hajtom a fejem, a párna puha kedvességébe süllyedve sejtem hallani a motoszkálást, az apró lábacskák neszelését. Gondolataimban megjelenik az ízelt had és kifejezéstelen ábrázatuk, lassan mozduló csáprágójuk szánalmat ébreszt bennem.</p>
			<p>-Kis tudatlanok – tűnődöm így szenvtelenül. - Szelíd, ostoba kompánia. Miért pont az én romlásomra vetitek magatok? Annyi még a valóban hamvas, fiatal, élettel teli, édes nedvekben gazdag hús. Vajon van-e valóban oka annak, hogy most épp engem gyötörtök?</p>
			<p>De mégis mit tudhatok én a dolgok természetéről? Lehet, már évekkel korábban eltemettek, de még egy parányi szikra álmokat sző – és így veszek búcsút a lét egykori perceitől.</p>
			<p id="footnote">2011. november – december</p>
			
			<div class="header"><a href="index.html">vissza</a></div>
		</div>
		
	</body>
</html>