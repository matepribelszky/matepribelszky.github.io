<!DOCTYPE html>
<html>
	<head>
		<title>A fenevad tanítványa</title>
		<meta charset="utf-8">
		<meta name="viewport" content="width=device-width, height=device-height, initial-scale=1.0, user-scalable=no">
		<link href="style.css" rel="stylesheet" type="text/css"/>
	</head>
	 
	<body>
		<div id="main">
			<div class="header"><h2>A fenevad tanítványa (befejezetlen)</h2></div>
			
			<p>A portás mindig azt mondta, hogy az épület mögött, egy szemeteskonténerben találta az orrszarvúcsecsemőt, de már máskor is rajtakaptuk hazugságokon. Különben is hogyan növesztett emberi kezeket az a groteszk lény, de ezt persze már nem tudta megmagyarázni, akkor se ha kitartóan faggattuk mindenfajta megközelítésből a témát. Illetlenül hangosan csavarodtak és bugyogtak az állat belei és szinte megállás nélkül büfögött vagy fingott. Talán a stressztől lehet – okoskodtunk erről így a srácokkal az irodában –, vagy szándékosan rossz diétán tartja a portás. Szánalmas látványt nyújtott ahogy a csonka lába ficánkolt járás közben, a másikat pedig szorította egy tornacipő. Nadrágot se kapott az állat, úgyhogy a pénisze folyamatosan csattogott ide-oda a combjain. Kínosan méregettük, hogy valamennyiünkénél nagyobb a szerszáma az orrszarvúcsecsemőnek. Egyáltalán nem fair – ingattuk is a fejünket. Egyébként is mit kezd vele? - mert még járás közben is összehugyozza magát.</p>
			
			<p>Idővel már persze a főnökség is felfigyelt az állat gyakori jelenlétére, de a portás azzal érvelt, hogy mégsem hagyhatja otthon egyedül. Még egészen kicsi, biztosan nem tudna vigyázni magára – talán a lakásban is kárt tenne. A főnökség tagjai az orrszarvú péniszét szemlélték, idegesen sziszegtek és lopva egymásra pillantottak. Mind tudták, hogy ez így nem mehet tovább. Ennek a szörnyszülöttnek a jelenléte feszélyezi a hivatal dolgozóit – mondták, és persze mindannyian igazat is adtunk neki.</p>
			
			<p>Egy szomszédos épületben működő ügyvédi iroda átküldte nem sokkal később néhány munkatársát, hogy jogi tanácsokkal szolgáljanak a kínos ügyben. Az első benyomásom leginkább az volt róluk, hogy egyáltalán nem tűnnek ügyvédeknek. Hüllőszerűen beesett, primitív arcuk üregében három darab szempár lapult, onnan méregettek minket. Talán nem is emberi nyelven beszéltek, én legalábbis egy szót sem értettem abból, amit a főnöki urakkal tárgyaltak. Pedig ott lapultunk végig az ajtó mögött és igyekvően próbáltuk kifülelni a fejleményeket.</p>
			
			<p>– Jogi nyelven diskurálnak. Nem érthetjük – ítélte meg a szituációt az egyik kollégám. Neki már volt dolga különös helyzetekkel, dolgozott olyan irodaházakban is, ahonnan ép eszű ember nem kerül ki az életben – így adtam a szavára.</p>
			
			<p>Másnap visszajöttek a hüllőszerű ügyvédszerzetek, ezúttal azonban rendőröket is hoztak magukkal. Összehívtak minket az ebédlőben és levetítettek néhány tipikus kliséket felsorakoztató zsarufilmet.</p>
			
			<p>– Nos mi nem így fogjuk kezelni ezt az ügyet – mondta utána az egyikük és felemelt egy kisebb zsákot, amibe korábban mindannyian beledobtunk egy-egy cetlit, rajta a nevünkkel. – Változnak az idők és a módszerek is, mi pedig nem kívánunk eztán feleslegesen elhúzni egyetlen ügyet sem.</p>
			
			<p>Egy pillanatra elhallgatott, mert végignézte, ahogy a terem másik végében néhány kollégája elkíséri a meglepett és zavarodott portást. A férfi zokogva kapálódzni kezdett amikor meghallotta, hogy közben valahol a háttérben ostor csattant és artikulálatlanul felbőgött az orrszarvúcsecsemő. Kétségbeesetten kérlelt felváltva minket és a rendőröket, hogy könyörüljön meg rajta valaki, de úgy tűnt, hogy semmi sem használ.</p>
			
			<p>– Kérem! Kérem, hiszen még egészen kicsi. Nincs maguknak szívük?! Kérem!</p>
			
			<p>– Vigyék ki! – ordította az ebédlő végébe a nyomozó türelmetlenül, még mindig a zsákkal a kezében. Nem is várta ki egészen, hogy elvezessék a portást, előhúzott egy papírfecnit és mohón széthajtotta.</p>
			
			<p>Az én nevem volt rajta. Semmit sem értettem az egészből, de nem akartam jelenetet rendezni. Gondoltam arra is, hátha ez összezavar néhányakat és talán el is engednek azonnal. Megbilincseltek és bekísértek a rabszállító kocsiba a könnyeiben úszó portás és a saját magát összevizelt és összeszart orrszarvúgyerek mellé. Az őrzésünkre bízott rendőr bizalmatlanul méregette az állat nemi szervét. Időről időre láthatóan kényelmetlenül helyezte át a puska súlyát egyik kezéből a másikba, illetve többször is rajtakaptam, hogy mintha mondana vagy kérdezni akarna valamit, a szája már meg is formálta az első betűket – de végül csak zavarosan sóhajtva nyögött egyet.</p>
			
			<p>Később kocsit váltottunk egy kisebb tó mellett a sivatagban, közben kommandósok löktek olajoshordókat és félig elhasznált tisztítószeres flakonokat a vízbe. Az egész jelenetet jól láthatóan előre kigondolták és megrendezték, talán, hogy összezavarják azokat, akik esetleg követnek bennünket – tűnődtem így magamban.</p>
			
			<p>Az égen keselyűk vijjogtak, de láthatóan nem tőlük tartott leginkább a csapat. Valami lapult a délibábok pocsolyái mögött – lopva belesimult a forró aszfaltba. Alakváltó lepénygyíkok lehettek, de vajon mi dolguk van velünk? Sokat hallottam arról, hogy meglehetősen agresszíven védik a területüket, de a kommandósok fegyvereitől biztosan tartottak és tudták, hogy nem érdemes velük szórakozni. Igen kimagasló intelligenciával rendelkeztek a lepénygyíkok és az ebben szakértő személyek úgy jósolták meg, hogy rövid időn belül ők válhatnak a bolygó első számú intelligens fajává. Ugyanezek a szakértők más televíziós műsorokban viszont berendezési tárgyakkal közösültek, így hát ennek megfelelően könyveltem el a szavaikat...</p>
			
			<div class="header"><a href="index.html">vissza</a></div>
		</div>
		
	</body>
</html>